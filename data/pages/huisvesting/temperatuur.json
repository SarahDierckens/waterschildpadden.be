{
  "title": "Temperatuur",
  "intro": "Schildpadden zijn koudbloedig. Dat betekent dat hun lichaamstemperatuur afhankelijk is van de omgeving. Daarom is het belangrijk dat de omgeving waarin je schildpad verblijft, aangepast is aan de noden van je huisdier.",
  "cards": [
    {
      "title": "De ideale temperatuur",
      "text": [
        "De <strong>ideale watertemperatuur</strong> voor schildpadden is, <strong>afhankelijk van de soort schildpad</strong>, tussen 18°C en 30°C. De meest voorkomende soorten in onze streken hebben een temperatuur nodig tussen 20°C en 26°C. Je kan het best aan de verkoper vragen welke temperatuur voor jouw dier het beste is, maar je schildpad zal je ook zelf hints geven; als de omgevingstemperatuur te koud is, zal je schildpad een pak minder beweeglijk zijn, en zal hij amper iets door zijn keel krijgen.",
        "Ook de luchttemperatuur rond het water is belangrijk om je schildpad in een goede gezondheid te houden. Hiervoor is de maatstaf dat de <strong>luchttemperatuur minimaal 2°C warmer</strong> moet zijn dan de watertemperatuur, en dit om verkoudheden en longontstekingen te voorkomen."
      ]
    },{
      "title": "Verwarmingselement",
      "text": [
        "De ideale watertemperatuur bereik je door een verwarmingselement aan te schaffen. Pas wel op, zulke verwarmingselementen bestaan vaak uit glas. Dat is voor schildpadden niet ideaal, want de kans bestaat dat ze dit kapot maken, met kortsluiting tot gevolg. Dit kan je schildpad, en ook jezelf, het leven kosten. Daarom is het verstandiger om een <strong>verstevigd verwarmingselement</strong> te kopen."
      ]
    }
  ]
}
