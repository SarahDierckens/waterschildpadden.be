Soorten

Er bestaan heel veel verschillende soorten waterschildpadden. De bekendste soorten bij ons zijn

roodwangschildpadden, geelwangschildpadden en geelbuikschildpadden. Hier vind je wat meer

informatie over het gedrag en het uiterlijk van deze schildpadden. Omdat we in deze website

bruikbaarheid voorop stellen, beperken we ons op deze pagina tot deze drie soorten, maar als

eigenaar van een andere schildpaddensoort kan je zeker ook terecht op de rest van deze site. Die

handelt immers over waterschildpadden in het algemeen.

Inhoud:

Heeft je schildpad evenwijdige rode strepen op zijn wangen? Dan heb je wellicht te maken met een

roodwangschildpad!

Een schildpad met evenwijdige gele strepen op zijn wangen? Maak kennis met de

geelwangschildpad!

Een schildpad met een gelige s-vormige streep op het gezicht? Dat zou wel eens een

geelbuikschildpad kunnen zijn.

De roodwangschildpad

De roodwangschildpad is afkomstig uit een rustig en plantrijk gedeelte van de Mississipi, in het

zuiden van de Verenigde Staten. Overdag zijn deze schildpadden heel actief; als ze niet zwemmen,

zitten ze graag te zonnen. Geen paniek als de activiteit in de winter vermindert: de

roodwangschildpad houdt namelijk een winterslaap!

Uiterlijk

Roodwangschildpadden worden maximaal rond de 30 cm groot. Ze ontlenen hun naam aan de twee

evenwijdige rode strepen op de zijkant van hun hoofd. Hoe ouder de schildpad, hoe donkerder deze

strepen; ze kunnen zelfs helemaal zwart worden!

Jonge roodwangschildpadden hebben een mosgroen rugschild, dat bij het volwassen worden

geelbruin kleurt, en donkerbruine vlekken vertoont.

Bijzonderheden

Je mag een roodwangschildpad niet importeren in de EU. Daarom moet je steeds een aankoopbewijs

bezitten als je eigenaar bent van roodwangschildpadden; zo kan je steeds bewijzen dat je het dier op

een legale manier verkregen hebt.

De geelwangschildpad

In de vrije natuur leeft de geelwangschildpad in de moerassen en de meren van Mexico (Noord-

Oosten) en de Verenigde Staten (zuiden). Het hele jaar door blijven deze schildpadden overdag

actief. Doe dus geen moeite om hen in winterslaap te laten gaan; daar doen deze beestjes niet aan

mee! Ze voelen zich het best in constante temperaturen tussen de 20 en de 30 graden.

Uiterlijk

Geelwangschildpadden worden maximaal zoâ€™n 20 cm groot. Zij ontlenen hun naam aan de twee

dunne evenwijdige strepen op de zijkant van het hoofd. De streep op hun kin is doorgaans een stuk

dikker. Daarnaast kan je hen herkennen aan de stippen op hun onderbuik.

De geelbuikschildpad

De geelbuikschildpad is afkomstig uit dezelfde streek als de geelwangschildpad: in het Noord-Oosten

van Mexico en in het zuiden van de Verenigde Staten leven ook deze schildpaddensoorten in

moerassen en meren. Het hele jaar door blijven deze schildpadden overdag actief. Een winterslaap?

Dat zegt de geelbuikschildpad niets. Ze voelen zich het best in constante temperaturen tussen de 20

en de 30 graden.

Uiterlijk

Geelbuikschildpadden herken je niet aan hun gele buik, zoals je zou denken, maar wel aan een gele,

s-vormige streep op de zijkant van hun hoofd, die kan doorlopen tot in de nek.

Geelwangschildpadden blijven onder de 30 cm lengte.